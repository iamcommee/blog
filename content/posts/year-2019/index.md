---
author: "iamcommee"
title: "บ๊ายบาย 2019"
date: "2019-12-31"
tags: ["Year 2019"]
ShowToc: true
---

{{< image class="post-image" src="images/cover.jpg" >}}

# ต้นปี ( มกรา - เมษา)

- ขึ้นปี 2019 ปุ๊บก็มีอาการปวดท้องอย่างหนัก ไปทั้งคลีนิกยันโรงพยาบาล สรุปได้ว่าเป็น **ลำไส้อักเสบ** แม่งทรมานจริงๆ

- ต้นปีเป็นช่วงที่กลับมาพยายามจัดการบอสอีกครั้งทั้ง ฟิสิกส์ และ แคล 2 สุดท้ายอะหรอปราบได้แค่ ฟิสิกส์ 5555

- ยินดีกับพี่อาร์ทที่รับปริญญา พี่อาร์ทเป็นพี่คนแรกที่รู้จักในมหาลัย เจอพี่แกตอนเรียนฟิสิกส์ 1 จำได้ว่าตอนนั้นพี่แกทำ Macbook ชนโต๊ะเป็นรอยตรงขอบจอ 1 รอย 55 ขอบคุณสำหรับความช่วยเหลือและคำแนะนำต่างๆในรั้วมหาลัยนะครับ

- เป็นต้นปีที่เชียร์บอลสนุกมาก (หลังจากฟอร์มกากมาหลายปี) เพราะพลิกนรกเขี่ยปารีสตกรอบ จนตอนนั้นคิดว่า **แมนยูกูกลับมาละเว้ย** แต่ผ่านมาจนตอนนี้อะหรอ ... 55555555

{{< image class="post-image" src="images/manu.jpg" alt="manu" image-caption=" ปารีส 1 - 3 แมนยู อิอิ" >}}

- โปรเจคจบไม่มีปัญหาอะไร ผ่านฉลุย ต้องขอบคุณ อาจารย์เคน ที่เป็นที่ปรึกษามาโดยตลอดตั้งแต่ปี 3 อาจารย์ โดม, อาจารย์ พฤษภ์ ที่เป็นกรรมการ และอาจารย์ท่านอื่นๆที่คอยให้คำแนะนำสิ่งต่างๆ :)

- สุดท้ายเป็นต้นปีที่ฝุ่นเยอะและยาวนานมาก ~

{{< image class="post-image" src="images/dust.jpg" >}}

# กลางปี ( พฤษภา - สิงหา )

- เกรดปี 4 เทอม 2 ออก ปรากฏว่า F แคล 2 เป็นครั้งที่ 2 ตอนนั้นดาวน์หนักมาก เกือบจะยอมแพ้แล้วแต่สุดท้ายก็สามารถผ่านมันไปได้ ขอบคุณทุกๆกำลังใจนะครับ

- เพื่อนรักตัวน้อยอายุ 7 ปี (แมว ชื่อ กาฟง) เป็นเอดส์แมว มารู้ก็ตอนะยะสุดท้ายแล้ว ซึ่งเรารักษามันไม่ทัน... ขอโทษด้วยนะที่ไม่ทันเอะใจ ขอบคุณที่ดูแลน้องๆกับหลานๆมาโดยตลอดนะ หวังว่าสักวันเราจะเจอกันในที่ไหนสักที่ :)

{{< image class="post-image" src="images/kafong.jpg" alt="กาฟง" image-caption=" กาฟง (กลาง) ไมโล (ขวา) ">}}

- 2223 ห้องที่พักมาตลอด 4 ปี ตั้งแต่วันแรกจนวันสุดท้ายมีเรื่องราวต่างๆมากมายเกิดขึ้นที่นี่ ขอบคุณมากนะ ถึงแม้จริงๆแล้วจะไม่ค่อยได้อยู่ก็เถอะ แต่ก็ใจหายเหมือนกันที่ต้องเก็บของย้ายออก

{{< image class="post-image" src="images/2223.jpg" alt="2223" >}}

- เริ่มขับรถยนต์ไปไกลๆ 55555555

- บอกลา Nexus 6P และย้ายไปใช้ Pixel 2XL

{{< image-frame class="post-image-frame" src="images/nexus6p.jpg" alt="nexus6p" image-caption="บะบาย Nexus 6P" >}}

- แกะเปลี่ยนแบต Macbook อีกรอบเพราะว่าบวมชิบหาย!

{{< image class="post-image" src="images/battery-macbook.jpg" alt="battery macbook" image-caption="บวมเกินจนกลัวระเบิด 555">}}

- สร้าง commee.in.th เพราะ commee.me ลืมต่อโดเมน สึดเอ้ย

- **แฟนกลับไปเรียนมหาลัยอีกครั้ง :)**

# สิ้นปี ( กันยา - ธันวา)

- แว่นใหม่! O-O

- ปราบ แคล 2 สำเร็จ เย้!

- ลูกนกเอี้ยงตกจากรัง เลยเก็บมาเลี้ยง แม่ตั้งชื่อให้ว่า **จุ๊บจิ๊บ** เลี้ยงได้ประมาณ 2 เดือนก็หายไป ไม่แน่ใจเหมือนกันว่า เพราะจุ๊บจิ๊บโตแล้วรึเปล่าเลยออกบินไปหาคู่ หรือ เป็นตัวเราเองที่ไม่ค่อยมีเวลาให้เหมือนเมื่อก่อน ขอโทษและก็ขอบคุณนะที่เข้ามาสร้างความสุขให้ แม้จะเป็นช่วงเวลาสั้นๆ ถ้าคิดถึงก็บินมาบอกข่าวเราบ้างนะ :)

{{< image class="post-image" src="images/jubjib1.jpg" alt="jubjib" image-caption="จุ๊บจิ๊บตอนเป็นเด็ก">}}

{{< image class="post-image" src="images/jubjib2.jpg" alt="jubjib" image-caption="จุ๊บจิ๊บเริ่มโต">}}

{{< image class="post-image" src="images/jubjib3.jpg" alt="jubjib" image-caption="จุ๊บจิ๊บโตแล้ว">}}

- **ช็อคกี้** เป็นแมวอายุประมาณ 3 เดือน หลงมาจากไหนก็ไม่รู้น้องข้างบ้านเอามาให้ เป็นเพื่อนซี้กับจุ๊บจิ๊บชอบแหย่กันไปมา

{{< image class="post-image" src="images/choky1.jpg" alt="choky" image-caption="ช็อคกี้ตอนมาแรกๆนิ่งๆไม่ซน">}}

{{< image class="post-image" src="images/choky2.jpg" alt="choky"
image-caption="ผ่านไป 3 เดือนซนชิบหาย">}}

- จุดเปลี่ยนอีกจุดในชีวิตเลย คือ การได้ทำงานที่ Buzzwoo Asia จริงๆแล้วผมเล็ง Buzzwoo ไว้มาตั้งแต่สมัยเรียนแล้วล่ะ ซึ่งตอนแรกไม่คิดว่าจะได้หรอกเพราะบริษัทไม่ได้ประกาศหาคนเข้าทำงาน
  แต่ไปๆมาๆสุดท้ายผมก็เป็นส่วนหนึ่งของทีม Back-end ไปแล้วเรียบร้อย อิอิ

{{< image class="post-image" src="images/commee.jpg" alt="commee" >}}

# สุดท้าย

ปีนี้เป็นปีที่ค่อนข้างหนักหน่วงในช่วงต้นปี - กลางปี เนื่องจากต้องเรียนให้จบ ช่วงนั้นก็เลยกดดันหน่อยๆ แต่สุดท้ายก็ผ่านมันมาได้ ขอบคุณกำลังใจจากทุกๆคนนะครับ :)

พอมองย้อนกลับไปก็ตลกดีเหมือนกันนะ ที่ในอดีดเราเคยร้องไห้ฟูมฟาย ตอนนี้กลับมีความสุขไปกับสิ่งต่างๆที่ผ่านมา

ซึ่งจริงๆแล้วมันก็ไม่ได้เลวร้ายเสมอไปหรอก เพราะบางที

> ถ้ามันไม่เกิดสิ่งนั้น สิ่งนี้หรือปัจจุบันตอนนี้ก็คงไม่เกิด

ผมเชื่อว่าทุกสิ่งทุกอย่างมีราคาของมันเสมอ ไม่ว่าสุข - ทุกข์ก็ขอให้เราเรียนรู้และเข้าใจยอมรับมัน

อย่างน้อยๆก็ให้มันเป็นประสบการ์ณให้เราได้เข้าใจชีวิตมากขึ้น :)

เอาล่ะ ผมตั้งเป้าหมายไว้ว่าช่วงสิ้นปีวันที่ 30 - 31 ในปีต่อๆไปจะพยายามทบทวนสิ่งต่างๆที่ผ่านมาในปีนั้นๆ และเขียนสรุปมันออกมา เพื่อให้ตัวเราได้หยุดคิด ทบทวนและเตรียมตัวก้าวไปต่อในอนาคต สำหรับวันนี้ลาไปก่อน **สวัสดีปีใหม่ 2020 ครับ ~**
