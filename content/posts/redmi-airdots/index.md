---
title: "รีวิว Redmi airdots"
date: 2019-07-12T15:44:29+07:00
url: /2019/07/12/redmi-airdots
cover: /2019/07/12/redmi-airdots/images/cover.jpg
description: Truly Wireless สบายๆสไตล์ Mi ในราคาครึ่งพัน
tags:
---

{{< image class="post-image" src="images/cover.jpg" alt="Redmi airdots" image-caption="น้องชายสั่ง Redmi airdots มา พี่ชายอย่างเราก็เลยจัดการจิ๊กมาเทสซะหน่อย 5555">}}

Redmi airdots คือ หูฟังไร้สาย หรือ Truly Wireless ที่อยู่ภายใต้แบรด์ยักษ์ใหญ่จากจีนนามว่า Xiaomi นั้นเอง 

# Truly Wireless คืออะไร ?

Truly Wireless คือ หูฟัง Bluetooth ชนิดที่ไม่มีสายเชื่อมกันระหว่างตัวหูฟังทั้งสองข้าง

ซึ่งเมื่อก่อนหูฟังไร้สายส่วนใหญ่จะมีสายเชื่อมกันระหว่างหูฟังเพื่อเป็นตัวกลางในการรับ-ส่งสัญญาณเสียง

Truly Wireless ได้ความรับนิยมมากขึ้นเมื่อ Apple เปิดตัว AirPods หูฟังไร้สายเชื่อมต่อผ่าน Bluetooth ที่ไม่มีสายเชื่อมระหว่างหูฟัง

ทำให้แบรนด์อื่นๆในตลาดตื่นตัวและเริ่มผลิตปล่อยออกมาสู่ตลาด

# แกะกล่อง Redmi airdots

{{< image class="post-image" src="images/open-redmi-airdots.jpg" alt="แกะกล่อง Redmi airdots">}}

## ภายในกล่องประกอบด้วย

1. คู่มือภาษาไทย/จีน
2. จุกหูฟังขนาด S/M/L
3. กล่องชาร์จแบต
4. ตัวหูฟัง

## งานประกอบและดีไซน์

ตัวหูฟังและเคสสำหรับชาร์จแบตทำมาจากพลาสติกแบบด้าน งานประกอบทั้งสองค่อนข้างดูดีเลยทีเดียว

### กล่อง
ด้านบนมีการสลักชื่อแบรนด์ไว้เหมือนรูปด้านล่าง ตอนแรกที่ได้มานึกว่าของปลอมเพราะดูจากที่อื่นกล่องมันสลักเป็นคำว่า Mi

แต่พอลองค้นๆดูแล้ว ก็พบว่ากล่องล็อตหลังๆน่าจะสลักเป็นคำว่า Redmi แทน ซึ่งไม่ว่าสลักแบบไหนก็น่าจะของแท้เหมือนกัน(มั้ง 55)

แบตเตอรี่ในกล่องให้มา 300mAh และพี่แกเคลมว่ารองรับการใช้งานต่ออีก 12 ชั่วโมง เพราะสามารถถอดมาชาร์จในกล่องได้เลย

{{< image class="post-image" src="images/case-redmi-airdots.jpg" alt="Case Redmi airdots" image-caption="Case ด้านบน">}}

{{< image class="post-image" src="images/case-back-redmi-airdots.jpg" alt="Back-case Redmi airdots" image-caption="Case ด้านหลังจะมีช่อง Micro USB เพื่อเสียบชาร์จ">}}

### หูฟัง
ตัวหูฟังทั้งสองข้างจะมีปุ่มกดเพื่อใช้งาน ภายในหูฟังมี Dynamic driver ขนาด 7.2mm แบตเตอรี่ขนาด 40mAh ใช้งานได้ 4 ชั่วโมงต่อการชาร์จ 1 ครั้ง ไมโครโฟนทั้ง 2 ข้าง และเทคโนโลยีตัดเสียงรบกวน

ผมไม่เคยใช้หูฟัง Truly Wireless มาก่อนนะครับ ไม่แน่ใจว่าแบรนด์อื่นเป็นกันไหม เพราะรู้สึกว่าตัวหูฟังมีน้ำหนักที่เบามาก ใส่สบาย,พอดีหูและไม่หลุดง่าย ถึงแม้จะกระโดดโลดเต้นก็ตาม

{{< image class="post-image" src="images/body-redmi-airdots.jpg" alt="Body Redmi airdots" image-caption="Body หูฟัง">}}

{{< image class="post-image" src="images/presenter.jpg" alt="Redmi airdots" image-caption="พรีเซนเตอร์สุดหล่อน้องผมเองฮะ">}}

# การใช้งาน
* กด 1 ครั้ง เพื่อหยุดเพลง 
* กด 2 ครั้ง เครื่องเพื่อเรียก Google Assistant หรือ Siri

ปกติแล้วการใช้งานจะทำผ่านตัวหูฟังข้างขวานะครับ ซึ่งหูฟังทั้งสองจะเชื่อมต่อกันเอง วิธีเชื่อมต่อกับ Device ก็คือกดปุ่มบนหูฟังประมาณ 2-3 วินาที จนมีไฟกระพริบขึ้นมา จากนั้นดูรายชื่อบน Device ถ้าเจอ Redmi AirDots_R ก็เชื่อมต่อได้เลยครับ 

<u>แต่ถ้าเราทำการเชื่อมต่อด้วยหูฟังข้างซ้าย (Redmi AirDots_L) จะเป็นการเชื่อมต่อเพียงข้างเดียวนะครับ ซึ่งเราสามารถแยกการทำงานของมันเพื่อใช้กับ Device อื่นได้</u>

{{< image-frame class="post-image-frame" src="images/redmi-airdots-on-device.jpg" alt="Redmi airdots on device" image-caption="การเชื่อมต่อหูฟังจะแสดง % แบตเตอรี่ให้ด้วย">}}

## เสียง
เท่าที่ลองฟังเพลงผ่าน Spotify เจ้า Redmi airdots ค่อนข้างเด่นในย่านเสียงกลางครับ เสียงเบสพอมีน้ำมีนวลแต่จะเบลอๆ

มิติของเสียงค่อนข้างแคบ โดยรวมเรียกได้ว่า ฟังสนุก ครับ ฟังนานๆไม่มีอาการปวดหูแต่อย่างใด

ปล. ขออนุญาติไม่เอาไปเทียบกับแบรนด์อื่นเด้อ เพราะไม่เคยลองเจ้าอื่น 555 

## การรับ-ส่งสัญญาณ
Redmi airdots มาพร้อมกับ Bluetooth 5.0 ซึ่งจากที่ลองทดสอบกับ Pixel 2 XL กับ Realme 3

พบว่ามันสามารถรับ-ส่งสัญญาณได้ไกลมาก และค่อนข้างเสถียร เท่าที่ลองยังไม่มีอาการหลุดแต่อย่างใด ซึ่งประทับใจมาก :)

* Pixel 2 XL - Bluetooth 5.0 ทดสอบด้วย Youtube, Spotify, Netflix ในระยะปกติไม่พบดีเลย์หรือหลุดจ้า
* Realme 3 - Bluetooth 4.2 ทดสอบด้วย Joox, Youtube ในระยะปกติก็ไม่พบดีเลย์หรือหลุดเช่นกัน

## แบตเตอรี่
ผมไม่ได้ทดสอบแบตว่าใช้งานจริงได้นานเท่าไหร่ ในส่วนนี้ก็เลยจะเป็นการอธิบายเกี่ยวกับการชาร์จแบตแทน

ตัวหูฟังจะชาร์จแบตจากกล่องนะครับ เมื่อเราวางหูฟังไปในกล่อง จะมีไฟสถานะสีแดงขึ้นหมายความว่าเรากำลังชาร์จอยู่

เมื่อชาร์จเต็มแล้วไฟสถานะจะหายไป

{{< image class="post-image" src="images/charge-redmi-airdots.jpg" alt="Charge redmi airdots" image-caption="การชาร์จหูฟังจะมีไฟสถานะสีแดงขึ้น">}}

การชาร์จแบตให้กล่องทำได้ด้วยการเสียบสาย Micro USB ด้านหลังกล่อง เมื่อเสียบไปแล้วจะมีไฟสถานะเช่นกัน แต่ผมไม่แน่ใจว่าเราจะดูมันเต็มยังไง 555

{{< image class="post-image" src="images/charge-redmi-airdots-box.jpg" alt="Charge redmi airdots" image-caption="การชาร์จแบตเตอรี่ให้กล่องจะมีไฟสถานะเช่นกัน">}}


# สรุป
## ข้อดี

* การรับ-ส่งสัญญาณ เสถียรมาก ไม่ว่าจะต่อกับ Bluetooth 4.2, 5.0
* สามารถแยกหูฟังเพื่อใช้งานกับอุปกรณ์อื่นได้
* ราคาครึ่งพัน ถ้าหาดีๆน่าจะได้ราคา 4xx
* น้ำหนักเบาใส่สบาย ไม่หลุดง่าย
* ฟังสนุก เสียงค่อนข้างโอเค

## ข้อเสีย 

* ปุ่มกดค่อนข้างกดลำบาก เพราะต้องออกแรงกดขณะใส่










