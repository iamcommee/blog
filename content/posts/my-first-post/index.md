---
author: "iamcommee"
title: "สวัสดีครึ่งปีหลัง เป้าหมายที่ตั้งไว้เป็นยังไงบ้าง :)"
date: "2019-07-10"
tags: ["Year 2019"]
ShowToc: true
---

{{< image class="post-image" src="images/IMG_20190515_185221.jpg" alt="สวัสดีครึ่งปีหลัง" >}}

&nbsp; &nbsp; ต้นปีที่ผ่านมาวางแผนไว้หลายอย่างว่าจะทำนู่นทำนี่ สุดท้ายก็มีทั้งที่ทำได้และทำไม่ได้ปนกันไป เป้าหมายแรกคงหนีไม่พ้นเรียนให้จบ

แม้ว่าตัวเมเจอร์จะไม่มีปัญหา แต่แล้วก็พลาดท่าให้กับวิชานั้นอีกตามเคย... เหลือไอ่ตัวบอสนั้นตัวเดียวอีกแล้ว

> เราคงพยายามไม่มากพอสินะ...

คือเหตุผลหนึ่งที่ผมหยิบขึ้นมา เพื่อบอกตัวเองว่านี่คงเป็นสาเหตุที่ทำให้เราไม่สามารถก้าวข้ามมันไปได้

ถามว่าผิดหวังไหม แน่นอนสิ แต่ถึงจะผิดหวังอย่างน้อยๆช่วงเวลาเหล่านั้นก็สอนให้เราเข้าใจและรู้ว่า ตัวเราเองพลาดอะไรไป

> ความหวังเป็นสิ่งที่ดี แต่บางครั้งบางทีมันก็ทำให้เราทุกข์นะ

ความหวังเปรียบเสมือนพลังในการขับเคลื่อนชีวิตของเรา เราทุกคนต่างก็มีความหวังเพื่อทำเป้าหมายให้สำเร็จ ไม่ว่าจะเล็กหรือใหญ่

เป็นธรรมดาของมนุษย์เราเมื่อตั้งความหวังไว้แล้ว เราก็อยากให้มันสำเร็จเหมือนที่เราคาดความหวังไว้

แต่บ่อยครั้งสิ่งที่เราพบเจออาจจะไม่ใช่ สิ่งที่หวัง แต่มันคือ ความผิดหวัง ซึ่งต้นตอมันก็มาจาก การตั้งความหวัง นี่แหละ

ความผิดหวัง มักมาพร้อมกับ ความเสียใจ อยู่เสมอ แต่ถ้าเราสามารถยอมรับและเข้าใจมัน ผมเชื่อว่าเราจะได้สิ่งที่มีค่ากลับมาเช่นกัน

ท้ายที่สุด ความผิดหวัง และ ความเสียใจ จะกลายเป็นบทเรียนเมื่อเราสามารถยอมรับและเข้าใจกับสิ่งที่เกิดขึ้น

<br>

หากเราไม่มีความหวัง ชีวิตก็คงไร้ทิศทางและเป้าหมาย แต่การที่ต้องพบเจอกับความผิดหวังซ้ำๆ

ก็คงไม่ใช่เรื่องที่ดีเช่นกัน การตั้งความหวังเป็นสิ่งที่ดีครับ แต่บางทีการตั้งความหวังที่สูงจนเกินไป ก็อาจทำให้เราเสียใจสุดๆได้เช่นกัน

ผมไม่สามารถบอกได้ว่า มันมากหรือน้อยเกินไป เพราะคนที่เข้าใจและรู้จักตัวเองดีที่สุดคือ ตัวคุณ เอง

<br>

ครึ่งปีที่ผ่านมา ผมได้เรียนรู้อะไรมากมายจาก ความหวัง และ ความผิดหวัง ถึงแม้จะเป็นการเสียน้ำตาซะส่วนใหญ่

แต่ใช่ว่าจะไม่มีความสุขเลย ชีวิตก็คงเป็นแบบนี้แหละเนอะ หวานขม ระคนกันไป

<br>

สุดท้ายนี้ ไม่ว่า cost ที่เสียไปหรือได้รับกลับมาจะเป็นยังไง ขอให้เราเข้าใจและยอมรับมันให้ได้

ผมเชื่อว่า ทุกอดีตที่ผ่านไปมีค่ากับตัวเราเสมอ ครับ ครึ่งปีที่เหลือ สู้ๆนะ

> สวัสดีครึ่งปีหลัง เป้าหมายที่ตั้งไว้เป็นยังไงกันบ้าง :)
